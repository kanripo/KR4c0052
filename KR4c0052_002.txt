# -*- mode: mandoku-view -*-
#+TITLE: 呂衡州集
#+DATE: 2015-09-23 10:18:23
#+PROPERTY: JUAN 2


　詩¶
　　　吐蕃别館月夜¶
三五窮荒月還應照北堂迴身向暗卧不忍見圓光¶
　　　望思臺作¶
浸潤成宫蠱蒼黃弄父兵人情疑始變天性感還生宇
<pb:KR4c0052_WYG_002-1b>
縣¶猶能洽閨門詎不平空令千載後悽愴望思名¶
　　　孟冬蒲津闗河亭作¶
息駕非窮途未濟豈迷津獨立大河上北風來吹人雪
霜¶自茲始草木當更新嚴冬不肅殺何以見陽春<md:KR4c0052_SBCK_002-1b>¶　　　鞏路感懷¶
馬嘶白日暮劍鳴秋氣來我心浩無際河上空徘徊¶
　　　題梁宣帝陵二首¶
即讎終自翦覆國豈為雄假號孤城裏何殊在甬東
<pb:KR4c0052_WYG_002-2a>
祀夏功何薄尊周義不成凄凉庾信賦千古共傷情¶
　　　岳陽懷古¶
晨飈發荆州落日到巴丘方知刳剡利可接鬼神遊二
湖¶豁南浸九𣲖駛東流襟帶三千里盡在岳陽樓憶昔
鬬羣¶雄此焉爭上遊呉昌屯虎旅晉盛騖龍舟宋齊紛
禍難梁¶陳成冦讎鐘鼓長震耀魚龍不得休風雲一蕭
散功業忽¶如浮今日時無事空江滿白鷗<md:KR4c0052_SBCK_002-2a>¶　　　道州途中即事
<pb:KR4c0052_WYG_002-2b>
零桂佳山水滎陽舊自同經途看不暇遇境説難窮疊
嶂¶青時合澄湘漫處空舟移明鏡裏路入畫屏中岩壑
千家¶接松蘿一逕通魚烟生縹緲犬吠隔葱蘢戲鳥留
餘翠幽¶花怯晚紅光翻沙瀨日香散橘園風信美非吾
土分憂屬¶賤躬守愚資僻地䘏隱望年豐且保心能静
那求政必工¶課終如免戾歸養洛城東¶
　　　登少陵原望秦中諸川太原王至徳妙有水術
　　　　因¶用感歎
<pb:KR4c0052_WYG_002-3a>
少陵最高處曠望極秋空羣山噴清源脈散秦川中荷
鍤¶成雲雨由來非鬼功如何盛明代委棄傷豳風涇灞
徒絡<md:KR4c0052_SBCK_002-2b>¶繹漆沮虛㑹同東流滔滔去沃野飛秋蓬大禹平
水土吾¶人得其宗發機迴地勢運思與天通早欲獻竒
䇿豐財叙¶西戎豈知年三十未識大明宫巻爾出岫雲
追吾入㝠鴻¶無為學驚俗狂醉哭途窮¶
　　　奉勅祭南嶽十四韻¶
皇家禮赤帝謬䕶司封域致齋紫蓋下宿設祝融側鳴
<pb:KR4c0052_WYG_002-3b>
澗¶警宵寐清猿逓時刻澡潔事夙興簮佩思盡飾危壇
象嶽¶趾祕殿翹翬翼豋拜不遑顧酌獻皆累息賛導儀
匪繁祝¶史詞甚直忽覺心魄悸如有精靈逼漠漠雲氣
生森森杉¶柏黑風吹虛簫韻露洗寒玉色寂寞有至公
馨香在明徳¶禮成謝邑吏駕言歸郡職憇桑訪蠶事遵
疇課農力所願<md:KR4c0052_SBCK_002-3a>¶風雨時迴首瞻南極¶
　　　經河源軍漢村作¶
行行忽到舊河源城外千家作漢村樵採未侵征虜墓
<pb:KR4c0052_WYG_002-4a>
耕¶耘猶就破羌屯金湯天險長全設伏臘華風亦暗存
暫駐¶單車空下淚有心無力復何言¶
　　　題河州赤岸村¶
左南橋上見河州遺老相依赤岸頭匝塞歌鍾受恩者
誰¶憐被髪哭東流¶
　　　題陽人城¶
忠驅義感即風雷誰道南方乏武才天下起兵誅董卓
長¶沙子弟最先来<md:KR4c0052_SBCK_002-3b>¶
<pb:KR4c0052_WYG_002-4b>
　　　晉王龍驤墓¶
虎旗龍艦順長風坐引全呉入掌中孫皓一兒¶何足取
便令千載笑争功¶
　　　題石勒城二首¶
長驅到處積人頭大斾連營壓上游建業烏棲何足問
慨¶然歸去王中州¶
天生傑異固難馴應變摧枯若有神夷甫自能疑倚嘯
忍¶將虚誕誤時人
<pb:KR4c0052_WYG_002-5a>
　　　劉郎浦口號¶
呉蜀成婚此水潯明珠歩障幄黄金誰將一女輕天下
欲¶換劉郎鼎峙心<md:KR4c0052_SBCK_002-4a>¶　　　自江華之衡陽途中絶句¶
孤棹遲遲悵有違沿湘數日逗清輝人生隨分為憂喜
迴¶鴈峰南是北歸¶
　　　吐蕃别館送楊七録事先歸絶句¶
愁雲重拂地飛雪亂遥程莫慮前山暗歸人眼自明
<pb:KR4c0052_WYG_002-5b>
　　　奉送范司空赴朔方(得遊/字)¶
築壇登上將膝席委前籌虜滅南侵跡朝分北顧憂抗
旌¶迴廣莫撫劔動旄頭坐見黄雲暮行㸔白草秋山横
舊秦¶塞河繞古靈州善守知兵事唯應獵騎遊¶
　　　送文暢上人東遊¶
隨縁聊振錫髙歩出東城水止無恒地雲行不計程到
時<md:KR4c0052_SBCK_002-4b>¶為彼岸過處即前生今日臨歧别吾徒自有情¶
　　　喜儉北至送宗禮南行
<pb:KR4c0052_WYG_002-6a>
洞庭舟始泊桂江㠶又開魂從㑹處斷愁向笑中來惝
怳¶㸔殘景殷勤祝此杯衡陽刷羽待成取一行迴¶
　　　送段九秀才歸澧州¶
湘南孤白芷幽託在清潯豈有馨香發空勞知處深¶推
賢路已隔賑乏力弗任慙我一言分負君千里心寸義¶
薄聨組片誠敵兼金方期踐冰雪無使弱思侵¶
　　　衡州送李十一兵曹赴浙東¶
慷慨視别劍淒清泛離琴前程楚塞㫁此恨洞庭深文
<pb:KR4c0052_WYG_002-6b>
字¶久已廢循良非所任期君碧雲上千里一揚音<md:KR4c0052_SBCK_002-5a>¶　　　臨洮送袁七書記歸朝(時袁生作僧蕃/¶人呼為袁師)
憶年十五在江湄聞說平涼且半疑豈料殷勤洮水上
却¶將家信託袁師¶
　　　江陵醉中留别坐客¶
尋常縱恣倚青春不契心期便不親今日烟波九疑去
相¶逢盡是眼中人¶
　　　道州酬送何山人之容州
<pb:KR4c0052_WYG_002-7a>
匣有青萍笥有書何門不可曳長裾應須定取真知者
遣¶對明君説子虛¶
　　　道州送戴簡處士往賀州謁楊侍郎¶
羸馬孤僮鳥道㣲三千客散獨南歸山公念舊偏知我
今<md:KR4c0052_SBCK_002-5b>¶日因君淚滿衣¶
　　　春日遊郭駙馬大安亭子¶
戚里容閒客山泉若化成寄遊芳徑好借賞彩船輕春
至¶花常滿年多水更清此中如傳舎但自立功名
<pb:KR4c0052_WYG_002-7b>
　　　楚州追制後舎弟直長安獄失囚花下共飲¶
天子收郡印京兆責獄囚狂兄與狂弟不解對花愁¶
　　　衡州嵗前遊合江亭見山櫻蘂未拆因賦含彩
　　　　恡¶驚春¶
山櫻先春發紅蘂滿霜枝幽處竟誰見芳心空自知似
羞¶朝日照疑畏暖風吹欲問含彩意恐驚輕薄兒¶
　　　衡州登樓望南館臨水花呈房戴段李諸公<md:KR4c0052_SBCK_002-6a>¶夭桃臨芳塘暮色㸔愁思托根豈求潤照影非自媚罥
<pb:KR4c0052_WYG_002-8a>
挂¶青桞絲零落緑錢地佳期竟何許時有幽禽至¶
　　　合江亭檻前多髙竹不見逺岸花客命剪之感
　¶　　　而成詠¶
吉凶豈前卜人事何翻覆縁看數日花却剪凌霜竹常
言¶契君操今乃妨衆目自古病當門誰言出幽獨¶
　　　道州春遊歐陽家林亭¶
道州城北歐陽家去郭一里占烟霞主人雖朴甚有思
解¶留滿地紅桃花桃花成泥不須掃明朝更訪桃源老
<pb:KR4c0052_WYG_002-8b>
政成¶興足則告歸門前便是家山道¶
　　　衡州早春偶遊黄溪口號<md:KR4c0052_SBCK_002-6b>¶偶尋黄溪日欲沒早梅未盡山櫻發無事江城閉此身
不¶得坐待花間月¶
　　　衡州夜後把火看花留客絶句¶
紅芳暗落碧池頭把火遥看且少留半夜忽然風更起
明¶朝不復上南樓¶
　　　夜半把火看南園花招李十一兵曹不至呈座
<pb:KR4c0052_WYG_002-9a>
　　　　上¶諸公¶
夭桃紅燭正相鮮傲吏閒齋困獨眠應是夢中飛作蝶
悠¶揚祗在此花前¶
　　　順宗至徳大聖大安孝皇帝挽詞三首¶
遐視輕神寳傳歸屬聖猷堯功終有待文徳本無憂坐
受<md:KR4c0052_SBCK_002-7a>¶朝汾水行看告岱丘那知鼎成後龍馭弗淹留
監撫垂三紀聲徽洽萬方禮因馳道著明自墾田彰積
漸成鴻業從容守太康更留園寢詔恭聴有餘芳
<pb:KR4c0052_WYG_002-9b>
早秋同軌至晨斾露華滋挽度千夫咽笳凝六馬遲劍
悲長閉日衣望出遊時風起西陵樹凄凉滿孝思
　　　詠蜀客石琴枕
可憐他山石幾嵗負貞堅推遷强為用雕斵傷自然文
含巴江浪色起青城烟更聞餘玉聲時入朱絲絃
　　　河南府試贖帖賦得鄉飲酒詩
酌言修舊典刈楚始登堂百拜賓儀盡三終樂奏長想
同鶯出谷看似鴈成行禮罷知何適隨雲入帝鄉
<pb:KR4c0052_WYG_002-10a>
　　　賦得失羣鶴¶
杳杳冲天鶴風排勢暫違有心常自負無伴可相依萬
里¶寧辭逺三山詎憶歸但令毛羽在何處不翻飛¶
　　　道州南樓換柱¶
鴻災起無朕有見非前知蟻入不足䘏柱傾何可追良
工¶操斤斧沉吟方在斯殫材事朽廢曷若新宏規¶
　　　道州北池放鵝¶
我非好鵝癖爾乏鳴鴈姿安得免沸鼎澹然遊清池見
<pb:KR4c0052_WYG_002-10b>
生¶不忍食深情固在斯能自逺飛去無念稻粱為¶
　　　迴風有懷絶句¶
銀宫翠島烟霏霏珠樹玲瓏朝日暉神山望見不得<md:KR4c0052_SBCK_002-7b>¶到
却逐迴風何處歸¶
　　　蕃中答退渾詞(退渾部落盡在而為吐蕃所鞭/撻有譯者訴情於余因而答之)¶
退渾兒退渾兒朔風長在氣何衰萬羣鐡馬從奴虜强
弱¶由人莫歎時退渾兒退渾兒冰銷青海草如絲明堂
天子¶朝萬國神島龍駒將與誰
<pb:KR4c0052_WYG_002-11a>
　　　上官昭容書樓歌(貞元十四年友人崔仁亮於/東¶都買得研神記一巻有昭)
　　　　(容列名書縫處因/用感歎而作是歌)¶
漢家婕妤唐昭容工詩能賦千載同自言才藝是天真
不¶服丈夫勝婦人歌䦨舞罷閒無事縱恣優游㺯文字
玉樓¶寶架中天居緘竒祕異萬巻餘水精編帙緑鈿軸
雲母擣¶紙黄金書風飄花露清旭時綺忩高挂紅綃帷
香囊盛烟<md:KR4c0052_SBCK_002-8a>¶繡結絡翠羽拂案青琉璃吟披嘯巻紛無已
皎皎淵¶機破研理詞縈彩翰紫鸞迴思耿寥天碧雲起
<pb:KR4c0052_WYG_002-11b>
碧雲起心悠哉¶境深轉苦坐自摧金梯珠履聲一斷瑶
階日夜生青苔青¶苔閟空闗曽比羣玉山神仙杳何許
遺逸滿人間君不見¶洛陽南市賣書肆有人買得研神
記紙上香多蠧不成昭¶容題處猶分明令人惆悵難為
情¶
　　　聞砧有感¶
千門儼雲端此地富羅紈秋月三五夜砧聲滿長安幽
人¶感中懷静聴淚汍瀾所恨搗衣者不知天下寒
<pb:KR4c0052_WYG_002-12a>
　　　早覺有懷¶
東方殊未明暗室蟲正飛先覺忽先起衣裳顛倒時嚴
冬<md:KR4c0052_SBCK_002-8b>¶寒漏長此夜如何其不用思秉燭扶桑有清暉¶
　　　冬日病中即事¶
牆下長安道囂塵咫尺間久牽身外役暫得病中閒背
喜¶朝陽滿心憐暮鳥還吾廬在何處南有白雲山¶
　　　病中自戸部員外郎轉司封¶
羸卧承新命優容獲所安遣兒迎賀客無力拂塵冠偃
<pb:KR4c0052_WYG_002-12b>
仰¶晴軒暖支離曉鏡寒那堪報恩去感激對衰蘭¶
　　　久病初朝衢中即事¶
沉疴曠十旬還過直城闉老馬猶知路羸童欲怕人又
隳¶三徑計更强百年身許國將何力空生衣上塵¶
　　　道州城北樓觀李花<md:KR4c0052_SBCK_002-9a>¶夜疑闗山月曉似沙塲雪曽使西域来幽情望超越將
念浩無際欲言忘所説豈是花感人自憐抱孤節
　　　道州秋夜南樓即事
<pb:KR4c0052_WYG_002-13a>
誰令獨坐愁日暮此南樓雲去舜祠閉月明瀟水流猿
聲何處曉楓葉滿山秋不分匣中鏡少年空白頭
　　　道州觀野火
南風吹野火焰焰燒楚澤陽景當晝遲隂天半夜赤過
處若篲掃来時如電激豈復辨蕭蘭焉能分玉石蟲蛇
盡爍爛虎兕亦奔迫積穢一蕩除和氣始融液堯時既
敬授禹稼始肇跡遍生合穎禾大秀兩歧麥家有京坻
詠人無溝壑戚乃悟焚如功來嵗終受益
<pb:KR4c0052_WYG_002-13b>
　　　衡州早春二首¶
碧水何逶迤東風吹沙草烟波千萬曲不辨嵩陽道¶
病肺不飲酒傷心不看花惟驚望鄉處猶自隔長沙¶
　　　郡内書懷寄劉連州竇䕫州¶
朱邑何為者桐鄉有古祠我心常所慕二郡老人知¶
　　　偶然作二首¶
栖栖復汲汲忽覺年四十今朝滿衣淚不是傷春泣¶
中夜兀然坐無言空涕洟丈夫志氣事兒女安得知
<pb:KR4c0052_WYG_002-14a>
　　　古興¶
越歐百鍊時楚卞三泣地二寳無人識千齡皆棄置空
巖¶起白虹古獄生紫氣安得命世客直來開奥祕劍任
刜鐘<md:KR4c0052_SBCK_002-9b>¶看玉從投火試必能絶疑惑然後論竒異¶
　　　風詠¶
㣲風生青蘋習習出金塘輕揺深林翠静獵幽逕芳掩
抑¶時未来鴻毛亦無傷一朝乗嚴氣萬里號清霜北走
摧鄧¶林東去落扶桑掃却垂天雲澄清無私光悠然返
<pb:KR4c0052_WYG_002-14b>
空寂晏¶海通舟航¶
　　　道州感興¶
當代知文字先皇記姓名七年天下立萬里海西行苦
節¶終難辨勞生竟自輕今朝流落處瀟水遶孤城¶
　　　春日與李六舍弟聫句¶
始見花滿枝又看花滿地(景/儉)且持増氣酒莫滴傷心淚
(溫/)<md:KR4c0052_SBCK_002-10a>¶深誠長鬱結芳晨自妍媚(㳟/)笑歌聊永日誰知此時
意(景/儉)
<pb:KR4c0052_WYG_002-15a>
　　　鏡中歎白髪
年過潘岳纔三嵗還見星星兩鬢中縱使他時能早達
定知不作黑頭公
　　　友人邀聴歌有感
文章抛盡愛功名三十無成白髪生孤負壯心羞欲死
勞君貴買㫁腸聲
　　　貞元十四年旱甚見權門移芍藥花
緑原青壟漸成塵汲井開園日日新四月帶花移芍藥
<pb:KR4c0052_WYG_002-15b>
不知憂國是何人
　　　冬夜即事
百憂攅心起復卧夜長耿耿不可過風吹雪片似花落
月照冰文如鏡破
　　　道州郡齋卧疾寄東館諸賢
東池送客醉年華聞道風流勝習家獨卧郡齋寥落意
隔簾㣲雨濕梨花
　　　讀小弟詩有感因口號以示之
<pb:KR4c0052_WYG_002-16a>
憶君未冠賞年華二十年間在咄嗟今来羡汝看花嵗
似汝追思昨日花
　　　讀句踐傳
丈夫可殺不可羞如何送我海西頭更生更聚終須報
二十年間死即休
　　　道州月歎¶
别館月犁牛冰河金山雪道州月霜林子規啼是血壯
心¶感此孤劍鳴沉火在灰殊未㓕
<pb:KR4c0052_WYG_002-16b>
　　　風歎¶
青海風飛沙射面隨驚蓬洞庭風危檣欲折身若空西
馳¶南走有何事㑹須一快百年中¶
　
　
　
　
　吕衡州集巻二<md:KR4c0052_SBCK_002-10b>¶<md:KR4c0052_SBCK_003-1a>¶
<pb:KR4c0052_WYG_003-1a>
欽定四庫全書
　吕衡州集巻三¶
　　　　　　　　　　　　　唐　吕温　撰
　　書　
