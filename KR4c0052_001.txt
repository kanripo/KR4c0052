# -*- mode: mandoku-view; -*-
#+TITLE: 呂和叔文集
#+DATE: 2015-09-11 08:18:48.562494
#+PROPERTY: ID KR4c0052
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0190-001唐吕和叔文集-卷第一.
<pb:KR4c0052_SBCK_001-1a>¶
吕和叔文集巻第一¶
　詩賦¶
　　　繇鹿賦(并序)¶
貞元巳卯歳予南岀穰樊之間遇野人縶鹿而至者問(作/一)¶
(詰)之荅曰此為由鹿由此鹿以誘𦤺群鹿也備言其状且¶
曰此鹿每有所𦤺輙鳴嘷不飲食者累日余喟然曰虞之¶
即鹿也必以其類致之人之即人也亦必以其友致之寔¶
繁有徒古之(從古/一作)然矣嗟夫鹿無情而猶知(有/一作)痛傷人¶
與謀而宴安殘酷彼何人斯彼何人斯物微感深遂作賦¶
曰¶
<pb:KR4c0052_SBCK_001-1b>¶
鹿之生兮亦稟亭毒備齒角而無競循性情而自牧姑有¶
昧於行止尚焉知乎𠋣伏捨爾崇林輕遊近麓偶巧網之¶
生致蒙主人之全育飲以渫井飼于芳庭寢訛荃柔騰𠋣¶
蘭馨露徃霜來日安月寧雖矯性而非樂終感恩而不驚¶
曽不知養非玩物用有深意命之曰繇俾䧟其類涼秋八¶
月爽景清氣覊致山阿縻于蹊隧設伏以待翳叢而伺同¶
氣相求誘之孔易將必慕侣豈云貪餌&KR0687;&KR0687;和(聲/去)鳴麌麌¶
狎至彼泯慮於猜信此無情於誠偽孰是倉卒禍生所忽¶
毒鏑歘以星貫潜機劃其電𤼵或洞&KR0909;而逹腋或折足而¶
碎骨望林巒兮非逺顧町疃兮未㓕風嘷澤而北至兮(作/一)¶
(風)日掩山而西没走駭侣於巖煙呌飢麛于澗月苟行路¶
<pb:KR4c0052_SBCK_001-2a>¶
之聞者孰不心摧而思絶相爾由矣野心而仁望純束而¶
驚顧隨𫉬車而逡巡視鼎中之消爛&KR0026;机上之割分忽哀¶
鳴以感類若沉痛之在身雖復處之密邇享以豊珍比檻¶
猿之駭躍同海鳥之愁辛敢擇䕃而後死思走險其何因¶
痛無知以相䧟舎惋毒而莫申客有感而言曰物誠有諸¶
人亦冝乎撫事或比原心即殊借如淮隂構禍寃在神理¶
通説且拒狶謀寕起堂堂蕭公寔曰知巳紿致鍾室寕胡¶
忍此吕禄之難誰非漢臣交則不義賣亦不仁彼美酈生¶
既為交親誘襲軍印豈無他人於戯微獸傷類如不自容¶
伊人賣友以享其功㓕交道兮墜義風曽麋鹿之不若何¶
仁信之可宗巳焉哉諒此世之茫茫吾未見其始終¶
<pb:KR4c0052_SBCK_001-2b>¶
　　　黄龍負舟賦(克巳勤物大川効靈為韻)¶
夏后氏奠山䟽川拯溺開泰玄珪錫命既成天下之功黄¶
龍發祥(翔/一作)始耀域中之大當其駐軫江甸&KR0712;舟洪川天¶
行徤而時有未濟地設險而瞻之在前思利涉以撫俗遂¶
精誠而告䖍于是雲氣欎起神光爛然奮髯於勿用之窟¶
驤首於或躍之泉安波澄瀾奉天意以顒若拖尾垂鬛夾¶
王舟而負焉合靈符於百代表聖運於千年徒偉夫出無¶
情馳不測如驅風雷若有羽翼観竭誠以効用似就列而¶
陳力電目流光金鱗耀色天呉奔走陽矦屏息巨險迄濟¶
孰假剡木之能潜怪莫逢寧資畫鷁之飾應變化以昭感¶
出沉潜而剛克其慶惟大頼祉福者兆人其觀惟榮執玉¶
<pb:KR4c0052_SBCK_001-3a>¶
帛者萬國若非平水湮土泣辜罪已菲飲食以昭儉卑宫¶
室而思理徳掩乎生成之初功齊乎開闢之始則安有非¶
常之神物不召而萃止濟其不通而彰其具美者也至如¶
漢横汾水秦扺滄溟寔逞心欲匪崇徳馨生人之盡瘁靡¶
念方士之空言是聼姑幸免於覆溺夫何望乎炳靈於戯¶
動罔&KR0100;道言非善教則人雖愚弱或使之而不効其志惟¶
純其徳孔殷則龍雖神化將不役而自勤信矣哉國家俾¶
人其蘇在理無欎超乎大禹不務舟車之勞宛彼黄龍但¶
為宫沼之物而巳¶
　　　白雲起封中詩(題中用韵六十字成)¶
封間白雲起漢帝坐齋宫望在金泥上疑生秘玉中攅柯¶
<pb:KR4c0052_SBCK_001-3b>¶
初繚繞布葉漸&KR0170;籠日&KR0026;祥光合天開瑞氣通無心已出¶
岫有𫝑欲凌風儻遣成膏澤欲兹遍大空¶
　　　吏部試樂理心賦(易直子諒油然而生為韻)¶
道無象天無聲聖不有作曷&KR0026;化成于是鼓吹大塊鑑鏘¶
元精因乎心而式是理本形乎器而強為樂名以齊五方¶
之俗以厚萬物之生始積中而發外卒充性而約(&KR0195;/一作)情¶
樂與心&KR0115;則所曰固天之縱心由樂理亦得夫自明而誠¶
至若樂在朝廷君臣叶義一發而陽唱隂和九變而雲行¶
雨施上以見為君之難下以知為臣之不易有國者理心¶
以此必𫉬儀鳳之嘉瑞若乃樂在閨閫父子静專蓋取諸¶
無荒而樂有節而宣和以嚴濟愛由敬全有家者理心以¶
<pb:KR4c0052_SBCK_001-4a>¶
此必反天性於自然且夫樂之作也一動一息樂之理也¶
惟清惟直然後能在聽而必聦無入而不得節有序覩貫¶
珠而匪珠聲成文見五色于無色其或惟邪是念惟慝是¶
蒐則雖琴瑟在御管磬聿脩立樂之方既失理心之術何¶
求亦焉望變澆風之浩浩𦤺和氣之油油徒觀其心尚玄¶
通樂資交暢明賛天地之化育幽索&KR0017;神之情状㑹節有¶
極象之則動而時中應變無方擬之則貞而不諒至矣哉¶
至樂希夷俟其禕而聽之以心固不專於子野作不在徳¶
亦無俟於后䕫方今敦和統同反本復始辨六律以分職¶
齊八風而同&KR0100;洪鍾虚受我則聞其直言朱絃遺音我則¶
戒夫專美此吾君之以樂理心也冝乎貴為天子¶
<pb:KR4c0052_SBCK_001-4b>¶
　　　終南精舍月中聞磬聲詩(題中用韻六十字成)¶
月峰禪室掩幽磬静昬氛思入空門妙聲從覺路聞泠泠¶
滿虚壑杳杳出寒雲天&KR0284;疑難辨霜鍾詎可分偶來遊法¶
界便欲謝人群竟夕聴真響塵心自解紛¶
　　　禮部試鑒止水賦(依次用限三五百十字以上成/澄虚納照遇象分形為韻任不)¶
水止矣静之其徐物鍳矣乆而益虚且無情於美𢙣又奚¶
議夫親踈委質爰來所期乎上善同利忘筌巳悟寕患乎¶
至清無魚若乃廽塘月抱髙岸環合凡滓湛然自沉金沙¶
烱其不雜同道徳之以虗而受異川澤之唯汚是納有匪¶
君子此焉明徵氣隨波息心與源澄端形赴影如木從䋲¶
其表微也挂金鏡而當晝其索隠也隔玉壺而見氷爾其¶
<pb:KR4c0052_SBCK_001-5a>¶
色必洞激光無滉瀁不蒸蓊欎之氣不激潺湲之響百犬¶
在目千仞指掌𢙣每自乎中見美寔非乎外奬鍳形之始¶
方似以身&KR0026;身得意之間乃同求象忘象徒&KR0026;其下倒星¶
漢上披煙雲守其常而性將道合居其所而物以群分君¶
鍳之以平心臨下必簡臣鍳之而厲節在邦必聞妍&KR1126;無¶
形兮唯人所召物我兼遣兮水無私照亷士以之立誠至¶
人以之&KR0026;妙豈比夫流若激矢波如建瓴不捨晝夜争輸¶
滄溟徒乖躁静之理莫辨真偽之形者哉國固以賢為止¶
水鑒有餘&KR0073;群形鱗集衆象景附濫巾竊吹者十手共指¶
研精摭寔者千載一遇夫如是姑自攝其威儀亦何憂而¶
何懼¶
<pb:KR4c0052_SBCK_001-5b>¶
　　　青出藍詩(題中有韻限四十字成)¶
物有無窮好藍青又出青朱研方比徳白受始成形袍襲¶
冝從政矜垂可問經當時不採擷佳色幾飄零¶
　　　奉和李相公早朝於中書侯傳㸃書所懷奉呈門¶
　　　下武相公中書鄭相公¶
禁門留&KR0016;吹内省正衣冠稍辨旂裳色尚聞鐘漏殘九天¶
爐氣暖六月玉聲寒𪧐霧開霞&KR0026;晨光泛露盤致君期返¶
朴求友得如蘭政出同歸理言成共不刋凖䋲臨百度領¶
袖映千官卧鼓流沙静飛航漲海安盡規酬注(王/一作)意偕¶
賦代交&KR0172;雅韵人間滿多慙竊和難¶
　　　奉和武中丞秋日臺中&KR0009;懷簡諸僚友時西蕃使¶
<pb:KR4c0052_SBCK_001-6a>¶
　　　廽奉命追和(陸本作小字分注/時西蕃巳下九字)¶
聖朝思紀律憲府得忠賢指顧風行地儀刑月麗天不仁¶
恒自逺為政復何先虚室唯生白閑情却草玄迎霜紅葉¶
早過雨碧苔鮮魚樂翻秋水烏聲隔暮烟舊遊多絶席感¶
物遂成篇更許窮荒谷追歌白雪前¶
　　　吐蕃別館和周十一郎中楊七録事望白山作¶
純精結竒狀皎皎天一涯玉嶂擁清氣蓮(蓬/一作)峯開白花¶
半巖晦雲雪髙頂澄煙烟霞朝昏對賔舘隐映如仙家夙¶
聞藴孤尚終欲窮幽遐蹔因行役暇偶得志所嘉明時無¶
外户勝境即中華況今舅甥國誰道隔流沙¶
　　　奉和張舍人閣中直夜思聞雅琴因書事通簡僚¶
<pb:KR4c0052_SBCK_001-6b>¶
　　　友交朋¶
迢遰天上直寂寞丘中琴憶爾山水韻起予仁智心凝情¶
在正始超想疎煩襟涼生子夜後月照禁垣深逺風藹蘭¶
氣微露清桐隂方襲緇衣慶永奉南薫吟¶
　　　和舍弟恭惜花絶句(時蕃中使囘)¶
去年無花看今年未㸔花更聞飄落盡走馬向誰家¶
　　　和恭曉聴籠中山鵲¶
掩抑冲天意悽愴觸籠音驚曉一聞䖏傷春千里心¶
　　　和舍弟讓咏籠中鷹¶
未用且求安無猜也不殘九天飛𫝑在六月目睛寒動觸¶
樊籠倦閑銷肉食難主人憎𢙣鳥試待一呼㸔¶
<pb:KR4c0052_SBCK_001-7a>¶
　　　同恭夏日題尋真&KR0026;季寛中秀才書院¶
閑院開軒笑語闌江山併入一壺寛微風但覺杉香滿烈¶
日方知竹氣寒披巻最冝生白室吟詩好就步虚壇願君¶
此地攻文字如錬仙家九轉丹¶
　　　同舍弟恭嵗暮&KR0009;晋州季六恊律三十韻¶
古人猶悲秋况復嵗暮時急景迫流念窮隂結長悲陽烏¶
下西嶺月鵲驚南枝&KR0259;衣步霜砌𠋣杖臨冰池怳怳若有¶
失悄悄良不怡忽聞晨起吟宛是同所思有美壮感激無¶
何逺悽遟摧藏變化用掩抑扶揺姿時傑豈虚出天道信¶
無欺巨川望汔濟寒谷待潜吹劔匣益精利玉韞(韜/一作)寕¶
磷緇戒哉輕沽諸行矣自寵之伊我抱微尚仲氏即心期¶
<pb:KR4c0052_SBCK_001-7b>¶
討論自少小形影相差池比來胷中氣欲耀天下竒雲雨¶
沛蕭艾烟閣𩀱萎&KR0331;㡬年困方枘一旦迷多岐道因窮理¶
命以盡性知事去類絶絃時來如轉規伊吕偶然得孔墨¶
徒爾為早行多露悔強進觸藩羸功名豈身利仁義非吾¶
私萬物自生化一夫何駈馳不如任行止委分(命/一作)安所¶
冝&KR0134;爾休感歎與余陶希夷明年郊天後慶澤嵗華滋曲¶
水杏花雪香街青栁&KR0093;良時且蹔&KR0172;樽酒聊共持閑過漆¶
園叟醉㸔五陵兒&KR0009;言所思(思隠/一作)處不逺來相追¶
　　　青海西&KR0009;竇三端公¶
時同事弗同窮節厲隂風我役流沙外君朝紫禁中從容¶
非所羨辛苦竟何功但示酬恩路浮生任轉蓬¶
<pb:KR4c0052_SBCK_001-8a>¶
　　　蕃中拘留歳餘廽至隴右先&KR0009;城中親故¶
蓬轉星霜攺蘭陵色養違窮泉百死別絶域再生歸鏡數¶
成&KR0093;髪&KR0504;收&KR0734;血衣酬恩有何力秪弃一毛微¶
　　　吐蕃別(列/一作)館卧病&KR0009;朝中親故(諸友/一作)¶
星漢縱横車馬喧風揺玉佩燭花繁豈知羸卧窮荒外日¶
滿深山猶閉門¶
　　　吐蕃列舘中和日&KR0009;朝中舊僚(僚舊/一作)¶
清時令節千官㑹絶域窮山一病夫遙想滿堂歌笑䖏㡬¶
人縁我向西隅¶
　　　及第後荅潼関主人¶
本欲雲雨化却隨波浪翻一霑太常第十過潼関門志力¶
<pb:KR4c0052_SBCK_001-8b>¶
且虗弃功名誰復論主人故(固/一作)相問慙笑不能言¶
　　　河中城南姚家浴後贈主人¶
新浴振輕衣滿堂寒月色主人有美酒况是曽相識¶
　　　看渾中丞山桃花初有他客不通晚方得入因有¶
　　　戯贈¶
朝來駐馬香街裏風度遙聞語笑聲無事閉門教日晚山¶
桃落盡不勝情¶
　　　贈友人¶
南山雙喬松擢本皆千尋夕流膏露津朝被青雲隂負雪¶
出深澗揺風𠋣髙岑明堂乆不搆雲幹何森森匠意方雕¶
巧時情正誇滛生材㑹有用天地豈無心¶
<pb:KR4c0052_SBCK_001-9a>¶
　　　道州夏日郡内北橋新亭書懷贈何元二處士¶
結搆池梁上登臨日㡬𢌞晴空交宻葉隂岸積蒼苔爽&KR0148;¶
中央滿清風四面來振衣生羽翰髙枕出塵埃齊物魚何¶
樂忘機鳥不猜閑銷炎晝盡静勝火雲開僻逺冝孱性優¶
㳺頼廢材願為長泛梗莫作重燃灰守道窮非過先時動¶
是灾&KR0009;言徐孺子賔榻且徘&KR0422;¶
　　　道州弘道縣主簿知縣三年頗著亷慎秩滿縣闕¶
　　　中(申/一作)使請留將赴衡州題其𠫊事¶
為理頼同力陟明非所任廢田方墾草新柘未成隂術淺¶
功難就人疲感易深煩君駐歸棹與慰不欺心¶
　　　道州將赴衡州酬別江華毛令(布絹頭及妄行杖/此人好書破百姓)¶
<pb:KR4c0052_SBCK_001-9b>¶
布帛精麄任土冝疲人識信每先(相/一作)期今朝别後無他¶
囑雖是蒲鞭也莫施¶
　　　道州夏日早訪荀𠫵軍林園敬酬見贈¶
髙眠日出始開門竹逕旁通到後園陶亮横琴空有意任¶
棠置水竟無言松&KR0420;宿翠含風薄槿院朝花𢃄露繁山郡¶
本來車馬少更容相訪莫辭喧¶
　　　道州敬酬何䖏士懷郡樓月夜之作¶
清質悠悠素彩融長川逈陸合為空佳人甚近山城閉一¶
夜相望水鏡中¶
　　　新居寺院凉夜書情呈上吕和叔郎中(何玄上/峨眉山人)¶
　&KR0067;公念病冝清暑遣向僧家占上方月光似水衣裳濕¶
<pb:KR4c0052_SBCK_001-10a>¶
　松氣如秋枕簟凉幸以薄才當客次無因弱羽逐鸞翔¶
　何由一示雲霄路腸斷星星兩鬢霜¶
　　　道州敬酬何處士書情見贈¶
意氣曽傾四國豪偶來幽寺息塵勞嚴陵釣處江初滿梁¶
甫吟時月正髙新識㡬人知杞梓故園何嵗長&KR0382;蒿期君¶
自致青雲上不用傷心歎二毛¶
　　　戯贈靈澈上人¶
僧家亦有芳春(塵/一作)興自是禪心無滯境君㸔池水湛然¶
時何曽(時/一作)不受花枝影¶
　　　三月一日是貞元舊節有感絶句&KR0009;竇三任黔南¶
　　　盧七任雒陽¶
<pb:KR4c0052_SBCK_001-10b>¶
同事先皇立玉墀中和舊節又支離今朝各自㸔花䖏萬¶
里遥知掩淚時¶
　　　初𤼵道州荅崔三連州題海陽亭見&KR0009;絶句¶
吏中習隐好躋(登/一作)攀不擾疲人便自閑聞説殷勤海陽¶
事令人轉憶舜祠山¶
(附)奉陪郎中使君接上夜把火看花(叚弘古/郷貢進士)¶
　城上芳園花滿枝城頭太守夜看時為報林中髙舉燭¶
　感人情思欲題詩¶
　　　荅叚秀才¶
盡日看花君不來江城半夜為(與/一作)君開樓中共指南園¶
火紅燼隨花落碧苔¶
<pb:KR4c0052_SBCK_001-11a>¶
　　　宗禮欲往桂州苦雨因以戲贈¶
農人辛苦緑苗齊正愛梅天水滿堤知汝使車行意速但¶
令騘馬著鄣泥¶
　　　道州奉&KR0009;襄陽裴相公絶句¶
悠悠丗路自浮沉豈問(間/一作)仁賢待物心最憶過時留宴¶
處艷歌催酒後亭深¶
吕和叔文集&KR0195;第一¶
<pb:KR4c0052_SBCK_001-11b>¶
