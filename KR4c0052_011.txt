# -*- mode: mandoku-view; -*-
#+TITLE: 呂和叔文集
#+DATE: 2015-09-11 08:18:48.977152
#+PROPERTY: ID KR4c0052
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0190-011唐吕和叔文集-後序.
<pb:KR4c0052_SBCK_011-1a>¶
　　　故衡州刺史東平吕君誄　柳宗元¶
維唐元和六年八月日衡州刺史東平吕君卒爰用十月¶
二十四日槀葬于江陵之野嗚呼君有智勇孝仁惟其能¶
可用康天下惟其志可用經百世不克而死世亦無由知¶
焉君由道州以陟為衡州君之卒二州之人&KR0152;者逾月湖¶
南人重社飲酒是月上戊不酒去樂㑹&KR0152;於神所而歸余¶
居永州在二州中間其哀聲交于北南舟船之下上必&KR0561;¶
&KR0561;然盖嘗聞千古而覩于今也君之志與能不施於生人¶
知之者又不過十人丗徒讀君之文章歌君之理行不知¶
二者於君其末也嗚呼君之文章冝端於百丗今其存者¶
非君之極言也獨其詞耳君之理行冝及於天下今其聞¶
<pb:KR4c0052_SBCK_011-1b>¶
者非君之盡力也獨其跡耳萬不試而一出焉猶爲當世¶
所重若使幸得出其什二三則巍然爲偉人與丗無窮其¶
可涯也君所居官爲第三品冝得謚於太常余懼州史之¶
逸其辭也私爲之誄以志其行其詞曰麟死魯郊其靈不¶
施濯濯夫子胡㓗其儀冠仁服義干櫓詩書忠貞&KR0071;佩智¶
勇承基跨騰商周堯舜是師道不勝禍天固余欺&KR0017;神不¶
怒妖孽咸疑何付之徳而奪其時嗚呼哀哉命姓惟吕勤¶
唐以力輔寕萬&KR0022;受胙爾國維師元聖周以降徳丗征五¶
侯伊祖之則嗣濟厥武前書是式至於化光爰耀其特春¶
秋之元儒者咸惑君逹其道卓然孔直聖人有心由我而¶
得敷施變化動無不克推理惟功舒文以翼宣於事業與¶
<pb:KR4c0052_SBCK_011-2a>¶
古同極道不苟用資仕乃揚進於禮司奮藻含章决科聮¶
中休聞用張署讐百氏錯綜逾光超都諌列屢皁其囊帝¶
殊爾能人服其智戎悔厥禍欵邉求侍盛選&KR0022;良難乎始¶
使君登御史賛命承事風動海壖皇威以致來㹅征賦甲¶
兹郎吏制用經&KR0022;時推重器諸臣之復周官匪易漢課牋¶
奏鮮云能備君自他曹載出其技筆削自任群倫革議正¶
&KR0048;司刑&KR0022;憲為貳糺逖佞(伊/一作)肅邪䛕其畏遷理道民民¶
服休嘉思踈若昵惕邇如遐實閉其閤而撫於家載其愉¶
樂申以舞歌賦無吏迫威不刑加浩然順風從令無譁繇¶
&KR0345;外邑我蠒盈車雜耕隣&KR0022;我黍之華旣字其畜亦藝其¶
麻鼛鼓斯屏人喜則多始冨中教興良廢邪考績旣成王¶
<pb:KR4c0052_SBCK_011-2b>¶
用興嗟陟於嶽濵言進其律號呼南竭謳謡北溢欺吏悍¶
民先聲如失逋租匿稅歸城自出兼并旣息罷羸乃逸惟¶
昔舉善盗奔于隣今我興仁化為齊人惟昔冨人或賑之¶
粟今我厚生不竭而足&KR0022;思其弼人戴惟父善胡召災仁¶
胡罹咎俾民伊怙而君不夀矯矯貪陵乃康乃茂嗚呼哀¶
哉&KR0338;不餘食藏不積帛内厚族姻外賙賔客&KR0106;是懸罄逮¶
兹易簀僮無凶服葬非舊陌嗚呼哀哉君昔與余講徳討¶
儒時中之奥希聖為徒志存致君笑詠唐虞掲兹日月以¶
耀羣愚疑生所恠怒起特殊齒舌嗷嗷雷動風驅良辰不¶
偶卒與禍俱直道莫試嘉言罔敷王佐之噐窮以郡符秩¶
在三品冝謚王都諸生群吏尚擁良圗故友咨懐累行陳¶
<pb:KR4c0052_SBCK_011-3a>¶
謩是旌是告永永不渝嗚呼哀哉¶
<pb:KR4c0052_SBCK_011-3b>¶
<pb:KR4c0052_SBCK_011-3b>¶
