# -*- mode: mandoku-view -*-
#+TITLE: 呂衡州集
#+DATE: 2015-09-23 10:18:23
#+PROPERTY: JUAN 11


　　雜著¶
　　　功臣恕死議¶
昔衛蒯瞶以竊國之詐盟其陪臣服冕乗軒三死無與
近¶代惑者因為口號於是乎有功臣恕死之典考諸古
訓其¶異端歟稽諸時事其亂本歟何者有國之柄莫大
<pb:KR4c0052_WYG_010-1b>
乎刑賞¶人生有欲不可以不制天討有罪不可以不刑
蓋刑者聖¶王時以佐道徳而齊天下者也功濟乎物不
可以不賞賞¶勸乎功不可以不信蓋信者聖王所以一
號令而惇天下者¶也然則恕死之典棄信而廢刑何以
言之夫立功者自八<md:KR4c0052_SBCK_010-1b>¶元十亂之後非盡能賢或有起屠
販壟畝行陣之間乗帝¶王應天順人之勢用力無幾遂
貪天功超騰風雲各得變¶化率勞怙寵屈强自負僣冒
無厭見利忘義是宜崇威峻¶法大為之防而反丹書鐵
<pb:KR4c0052_WYG_010-2a>
券許以不死其功大者可以五¶作亂而十犯上孰不以
暴為無傷乎且人君之言如渙汗¶不反既與之要天地
誓河山卒(倉忽/反)一旦失馭有黥韓之¶罪神怒人怨不得
已而誅是棄信也若恣行兇險隳突憲¶綱或姦鋒將發
釁逼宗社乃念斯言之玷忍而不誅是廢¶刑也向者纔
得其塵涓之効螢燭之助而信棄刑廢將焉¶用之使賢
而有功驚寵懼滿自居無過之地何恕死為使¶愚而有
功已小人不幸又告以無死是増驕而啟姦適所<md:KR4c0052_SBCK_010-2a>¶謂賞
<pb:KR4c0052_WYG_010-2b>
之禍也雖恕之死其能免乎夫其賢如太公忠如伊¶尹
唯君知臣可以勿貳而遽宥以死罪是疑其不終非所¶
以待之以誠而盡君子之心若乃猾如狗盜庸如黥徒
未¶有罪而先恕之死是不許其慕生亷恥自固名節非
所以¶𨗳之以徳而勸小人之善也以為明君之處勞臣
也安之¶以爵禄䕶之以紀律明之以好惡聳之以禍福
使得遷善¶逺罪保勲全名剖符傳慶與國終始㤙斯勤
斯是亦極矣¶奈何撓權亂法以罪寵人墜信賞必罰之
<pb:KR4c0052_WYG_010-3a>
典虧昭徳塞違¶之道恐非哲王經邦軌物之制也謹議¶
　　　復漢以粟為賞罰議¶
議曰先王賞以飾喜罰以飾怒喜必待功而賞不僭行
怒<md:KR4c0052_SBCK_010-2b>¶茍得罪而罰無輕赦其來尚矣漢氏雜霸道而隳王
制昧¶宏規而狃小利俾其納粟除罪拜爵以罰人則廢
法以賞¶人則廢功以儲蓄則廢本是沮勞惠姦而怠棄
南畝也何¶以言之惟名與器不可假人而班爵於并兼
之家析圭於¶滯積之室使屠沽賤𨽻凌駕英豪茍有懷
<pb:KR4c0052_WYG_010-3b>
亷恥之心豈¶復致患難之死雖月要天地日誓山河而
賞不足以勸矣¶天討有罪刑兹無赦而撓權於殘賊之
徒屈法於姦宄之¶黨使兇人酷吏言暴無傷茍開必免
之門孰懲㒺極之惡¶雖臨以斧鉞驅於鼎鑊而刑不足
以威矣且朝縻好爵以¶粟授受國有常刑以粟出入貪
利愛生之夫孰不願空壟畝¶而貿圭組竭倉廩而救死
亡拜爵者坐等封君遂忘其本<md:KR4c0052_SBCK_010-3a>¶業免罪者室如懸磬曷
保其生聚雖使三公九卿躬執耒¶耜而嗇不可以務矣
<pb:KR4c0052_WYG_010-4a>
於戲賞罰者長人之大柄農嗇者有¶國之永圖忽而棄
焉曽不是念而利乎國儲之暫實兵食¶之僅濟其何補
歟然而漢承秦弊中國耗弱髙惠務厥完¶輯孝文守以
恭儉徳未浹於海外威未行於四夷邊候猶¶聞撃柝戎
士不得解甲晁錯是以有權宜之對救弊之術¶偷利於
當代幸成於一時雖曰有因而為終貽識者之誚¶國家
體元立極繼天而作騰軼殷周紹休唐虞率我蒸人¶登
於壽域王一變至於帝帝一變至於皇非正大之謨不
<pb:KR4c0052_WYG_010-4b>
聽非盛徳之事不問焉有習近古之失策採庸臣之詭
論¶者哉必患國廩猶虛邊餽莫繼莫若興李悝之平糴
務充<md:KR4c0052_SBCK_010-3b>¶國之屯田練將簡兵以省軍費輕徭薄賦以悅人
心東作¶一興西成再秩則太倉之粟如京矣塞下之稼
如雲矣亦¶何必虧昭徳塞違之道墜信賞必罰之典恐
非盛唐經邦¶軌物之制也謹議¶
　　　人文化成論¶
易曰觀乎人文以化成天下能諷其言蓋有之矣未有
<pb:KR4c0052_WYG_010-5a>
明¶其義者也嘗試論之夫一二相生大鈞造物百化交
錯六¶氣節宣或隂闔而陽開或天經而地紀有聖作則
實為人¶文若乃夫以剛克妻以柔立父慈而教子孝而
箴此室家¶之文也君以仁使臣臣以義事君予違汝弼
獻可替否此¶則朝廷之文也三公論道六卿分職九流
異趣百揆同歸<md:KR4c0052_SBCK_010-4a>¶此則官司之文也寛則人慢糾之以猛
猛則人殘施之以¶寛寛以濟猛猛以濟寛此刑政之文
也樂勝則流遏之以¶禮禮勝則離和之以樂與時消息
<pb:KR4c0052_WYG_010-5b>
因俗變通此教化之文¶也文者蓋言錯綜庶績藻繪人
情如成文焉以致其理然¶則人文化成之義其在兹乎
而近代諂諛之臣特以時君¶不能則象乾坤祖述堯舜
作化成天下之文乃以旂裳冕¶服翰墨章句為人文也
遂使君人者浩然忘本沛然自得¶盛威儀以求至理坐
吟詠而待太平流蕩因循敗而未悟¶不其痛歟必以旂
裳冕服為人文則秦漢魏晉聲明文物¶禮縟五帝儀繁
三王可曰煥乎其有文章矣何衰亂之甚¶也必以章句
<pb:KR4c0052_WYG_010-6a>
翰墨為人文則陳後主隋煬帝雍容綺靡洋<md:KR4c0052_SBCK_010-4b>¶溢編簡可
曰文思安安何滅亡之速也覈之以名¶義研之以情實
既如彼校之以今古質之以成敗又如此¶傳不云乎經
緯天地曰文禮不云乎文王以文理則文之¶時義其大
矣哉焉可以名數末流雕蟲小技厠雜其間也¶
　　　三不欺先後論¶
昔宓子賤為單父也人不忍欺之國僑為鄭也人不能
欺¶之西門豹為鄴也人不敢欺之此皆為政不同同歸
<pb:KR4c0052_WYG_010-6b>
於理¶作幹事之稱首貽牧人之經範汪洋古今輝焯圖
史窮理¶而語故有優劣擇善而行豈無先後請試論之
子賤仕衷¶亂之魯而邑偪强齊仗義為城池倚仁為干
櫓當鯨吞之¶大敵鳩狼顧之遺黎渙離形檢妙用心術
惠訓不倦乃無<md:KR4c0052_SBCK_010-5a>¶得而稱視民如傷而不有其愛感而動
之隂陽運於無言¶誠而明之日月懸於方寸是則不求
不欺於人而人不忍欺¶矣子産攝晉楚之間而靖恭爾
次役智利物飾躬勵俗守¶之以信行之以禮告之以慈
<pb:KR4c0052_WYG_010-7a>
惠臨之以明察如鏡洞照如¶衡誠懸是則求人不欺而
人亦不能欺矣西門豹當戰國之¶初而克修茂績身有
紀律言有典章剛包其柔威克厥愛¶權之以法制董之
以刑罰火烈人望霜清物心是則責人¶不欺而人固不
敢欺矣夫不忍欺者至誠潛感是曰上徳¶堯舜之吏也
不能欺者明智旁達是曰有政三王之吏也¶不敢欺者
嚴威允濟是曰能刑五霸之吏也誠不足至於¶智智不
足至於威大小之間朗然可見然而事在折衷理<md:KR4c0052_SBCK_010-5b>¶資漸
<pb:KR4c0052_WYG_010-7b>
致徳宜全舉道貴兼通必也修誠而棄智誠未至而¶致
理或虧任智而廢威智未周而暴亂將起不若總而行¶
之迭收其效一之日二之日刑明威立使人畏而不敢
欺¶三之日四之日智達政成使人敬而不能欺五之日
六之¶日志孚誠格使人感而不忍欺以寛濟猛同二氣
而和平¶自邇陟遐比三才而具美茍非全徳大器其孰
能至於此¶乎若不暇㑹其源流統其宗極而姑定優劣
直論先後則¶堯舜之吏與王霸不同年而語矣
<pb:KR4c0052_WYG_010-8a>
　　　虢州三堂記¶
應龍乗風雲作雷雨退必蟠蟄以全其力君子役智能
統¶機劇退必晏息以全其性力全則神化無窮性全則
精用<md:KR4c0052_SBCK_010-6a>¶不竭深山大澤其所以蟠蟄乎髙齋清池其所以
晏息乎¶虢州三堂者君子晏息之境也開元初天子思
二南之風¶並選宗英共持理柄虢大而近匪親不居時
惟五王出入¶相授承平易理逸政多暇考卜惟勝作為
三堂三者明臣¶子在三之節堂者勵宗室克構之義豈
<pb:KR4c0052_WYG_010-8b>
徒造適實以垂訓¶居徳樂善何其盛哉然當時漢同家
人魯用王禮棟宇制¶度非諸侯居後刺史馬君錫因其
頽陊始革基構豐而不¶侈約而不陋以琴竹詩書之幽
素易綺紈鐘鼓之繁喧惟¶林池烟景不讓他日觀其廣
踰百畝深入重扃迴塘屈盤¶沓島交映溟渤轉於環堵
蓬壺起於中庭浩然天成孰曰¶人智及春之日衆木花坼
岸鋪島織沈浮照耀其水五色於<md:KR4c0052_SBCK_010-6b>¶是乎襲馨擷竒方舟
逶迤樂魚時翻飄蘂雪飛泝㳂環迴¶隱映差池咫尺迷
<pb:KR4c0052_WYG_010-9a>
路不知所歸此則武陵桃源未足以極幽¶絶也夏之日
石寒水清松宻竹深大栁起風甘棠垂隂於¶是乎濯纓
漣漪解帶升堂畏景火雲隔林無光虚甍沈沈¶皓壁如
霜羽扇不搖南軒清涼此則楚襄蘭臺未足以滌¶炎鬱
也秋之日金飈掃林蓊鬱洞開太華爽氣出關而來¶於
是乎絃琴端居景物廓如月委皓素水涵空虚鳥驚寒¶
沙露滴髙梧境隨夜深疑與世殊此則庾公西樓未足
以¶澹神慮也冬之日同雲千里大雪盈尺四眺無路三
<pb:KR4c0052_WYG_010-9b>
堂虚¶白於是乎置酒褰帷憑軒倚楹瑤階如真玉樹羅
生日暮¶天齊雲開月明冰泉潺潺終夜有聲此則子猷
山隂未足<md:KR4c0052_SBCK_010-7a>¶以暢吟嘯也於戲不離軒冕而踐夷曠之域
不出户庭而¶獲江海之心趣近懸解跡同大隱序閲四
時之勝節宣六¶氣之和貴而居之可曰厚矣若知其身
既安而思所以安¶人其性既適而思所以適物不以自
樂而忽鰥寡之苦不¶以自逸而忘稼穡之勤能推是心
以惠境内則良二千石¶也方今人亦勞止上思又息州
<pb:KR4c0052_WYG_010-10a>
郡之選重如庭臣由是南¶陽張公輟揮翰之任受剖符
之寄遊刃而理此焉坐嘯靜¶政令若水木閑人民若魚
鳥馴致其道闇然日章小子以¶通家之愛獲拜牀下且
齒諸子侍坐於三堂見知為文不¶敢無述捧筆避席請
書堂隂俾後之人知此堂非止燕遊亦¶可以觀清靜為
政之道云<md:KR4c0052_SBCK_010-7b>¶　　　諸葛武侯廟記¶
天厭漢徳俾絶其紐羣生墜塗四海飛水武侯命世實
<pb:KR4c0052_WYG_010-10b>
念¶皇極魏姦呉輕(去/聲)未獲心膂胥宇南陽堅卧待主三
顧稍¶晚羣雄初定必也彗掃是資鼎立變化消息謀成
掌中戰¶龍𤣥黄再得風雨於是右掲如天之府左提用
武之國因¶山分力與水合勢蟠亘萬里張為龍形亦欲
首吞咸鎬尾¶束河洛翼出中夏飛於天衢然後魚驅勾
呉東入晏¶海大勲未集天奪其魄至誠無妄炳在日月
烈氣不散長¶為風雷英雄痛心六百年矣於戲以武侯
之才知已付託¶土雖狹國以勤儉富民雖寡兵以節制
<pb:KR4c0052_WYG_010-11a>
强魏武雖没晉宣¶非敵而戎車荐駕不復中原或曰竒
謀非長則斬將覆軍<md:KR4c0052_SBCK_010-8a>¶無虚舉矣或曰餽粮不繼則築室
反耕有成算矣嘗試念¶之頗賾其原夫民無歸徳以為
歸撫則思虐則忘其思也¶不可使忘其忘也不可使思
當漢道方休哀平無罪王莽¶乃欲慿寵戚造符命脅之
以威動之以神使人忘漢終不¶可得也及髙光舊徳與
世衰逺桓靈流毒在人骨髓武侯¶乃欲開張季世興振
絶緒諭之以本臨之以忠使人思漢¶亦不可得也向使
<pb:KR4c0052_WYG_010-11b>
武侯奉先主之命告天下曰我之舉也¶匪私劉宗唯活
元元曹氏利汝乎吾事之曹氏害汝乎吾¶除之俾虐魏
偪從之民聳誠感動然後經武觀釁長驅義¶聲咸洛不
足定矣奈何當至公之運而强人以私此猶力¶爭彼未
心服勤而靡獲不亦宜哉乃知務開濟之業者未<md:KR4c0052_SBCK_010-8b>¶能審
時定勢大順人心而克觀厥成吾不信也惜其才有¶餘
而見未至述於遺廟以俟通識唐貞元十四年七月二¶
十五日東平吕某記
<pb:KR4c0052_WYG_010-12a>
　　　(附/)道州刺史㕔壁記¶
　　　　刺史河南元結字次山撰¶
天下太平方千里之内生植齒類刺史能存亡休戚之
天¶下兵興方千里之内能保黎庶能攘患難在刺史耳
凡刺¶史若無文武才畧若不清亷肅下若不明惠公直
則一州生¶類皆辱灾害於戲自至此州見井邑丘墟生
民幾盡¶試問其故不覺涕下前輩刺史或有貪猥惽弱
不分¶是非但以衣服飲食為事數年之間蒼生䝉以私
<pb:KR4c0052_WYG_010-12b>
欲侵奪<md:KR4c0052_SBCK_010-9a>¶兼之公家驅迫非姦惡强富殆無存者問之耆
老前後刺¶史能恤養貧弱專守法令有徐公履道李公
廙而巳徧問¶諸公善或不及徐李惡有不堪説者故為
此記與刺史作¶戒自置州以來諸公改授遷絀年月則
舊記存焉¶
　　　道州刺史㕔後記¶
壁記非古也若冠綬命秩之差則有格令在山川風物
之¶辨則有圖諜在所以為之記者豈不欲述理道列賢
<pb:KR4c0052_WYG_010-13a>
不肖¶以訓於後庶中人以上得化其心焉代之作者率
異於是¶或誇學名數或務工為文居其官而自記者則
媚已不居其¶官而代人記者則媚人春秋之㫖蓋委地
矣賢二千石河¶南元結字次山自作道州㕔事記彰善
而不黨指惡而不<md:KR4c0052_SBCK_010-9b>¶誣直舉胷臆用為鑒戒昭昭吏師長
在屋壁彼貪虐放肆¶以生人為戲者獨不媿於心乎子
自幼時讀循吏傳慕其¶為人以為士大夫立名於代無
以髙此前年冬由尚書刑¶部郎中出為此州雖苦劇自
<pb:KR4c0052_WYG_010-13b>
課而未能逮其意也往刺史¶有許子良者輒移元次山
記於北牖下而以其文代之後¶亦有時號君子之清者
蒞此孰視焉而莫之改豈是非之¶際如是其難乎予也
魯安知其他即命圬而書之俾復其¶舊且為後記以廣
次山之志云¶
　　　湖南都團練副使㕔記¶
湘中七郡羅壓上流右振䍧蠻左馳甌越控交廣之户
牖¶扼呉蜀之咽喉翼張四隅襟束萬里半天下安危係
<pb:KR4c0052_WYG_010-14a>
焉聖<md:KR4c0052_SBCK_010-10a>¶唐理雖偃草制不去備消息變化必惟其時由是
剖分荆¶衡復古南鎮控其兵徒而重其統帥易其將校
而難其㕘¶佐所以顯仁藏用明道晦權成師於禮樂之
中講武於文¶章之内雍容易簡四十餘年名跡風流冠
於當代始則裴¶諫議虬以逸材竒畧傲視而靜荒冦次
則趙相公璟以髙¶標雅望鬱起而為國楨其餘馮郎中
嶷之碩重房容州孺¶復之英達鄭評事冽張著作季文
之美秀洎張和州惟儉¶盧侍御澥佐我先大夫宣慈明
<pb:KR4c0052_WYG_010-14b>
允實有成績是皆焯於朝¶論清在人謠者矣元和三年
冬天子命御史中丞隴西李¶公以永嘉之循政京兆之
懿則廷錫大斾俾綏衡湘¶威如秋霜無私凋惠如冬陽
無私煦用人如止水無私鑒<md:KR4c0052_SBCK_010-10b>¶始下車表前副使殿中侍
御史扶風竇君常字中行以本官復職¶於是監察御史
河南穆君寂河内司馬君紓范陽盧君璠¶太常協律郎
河東范君存慶前咸陽尉呉郡顧君師閔前¶太子正字
隴西李君礎前太常寺奉禮郎京兆杜君周士¶前延陵
<pb:KR4c0052_WYG_010-15a>
縣尉同郡杜君賞羣材響附各以類至文雅器用¶嵗餘
大備錯金碧於晴壑綷孔翠於春林遐邇翕然稱為¶盛
府中行感㑹知巳竭其誠能黄鐘音韻調於嶰谷之竹¶
太阿鋒鋩拭以華山之土其集鸞鳳斷犀兕不足怪也
竇¶氏伯季同時七人一居方伯二列華省四在諸侯之
館名¶教之樂縉紳慕焉以某近守支郡且知故實得請
連帥俾¶書公堂媿於不文安敢堅讓元和五年七月五
日東平吕<md:KR4c0052_SBCK_010-12a>¶某<md:KR4c0052_SBCK_011-1a>¶記
<pb:KR4c0052_WYG_010-15b>
　
　
　
　
　
　
　
　吕衡州集巻¶十
