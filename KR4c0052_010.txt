# -*- mode: mandoku-view; -*-
#+TITLE: 呂和叔文集
#+DATE: 2015-09-11 08:18:48.937003
#+PROPERTY: ID KR4c0052
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0190-010唐吕和叔文集-卷第十.
<pb:KR4c0052_SBCK_010-1a>¶
吕和叔文集卷第十¶
　朝議郎使持節衡州諸軍事守衡州刺史上&KR0016;都尉賜緋魚袋吕温¶
　雜著¶
　　　功臣恕死議¶
昔衛蒯瞶以竊國之詐盟其陪臣服冕乗軒三死無與近¶
代惑者為因口號於是乎有功臣恕死之典考諸古訓其¶
異端歟稽諸時事其亂本歟何者有國之柄莫大乎刑賞¶
人生有欲不可以不制天討有罪不可以不刑盖刑者聖¶
王時以佐道徳而齊天下者也功濟乎物不可以不賞賞¶
&KR0134;乎功不可以不信盖信聖王所以一號令而惇天下者¶
也然則恕死之典弃信而廢刑何以言之夫立功者自八¶
<pb:KR4c0052_SBCK_010-1b>¶
元十亂之後非盡能賢或有起屠販壟畆行陣之間乗帝¶
王應天順人之𫝑用力無㡬遂貪天功超騰風雲各得變¶
化率勞怙寵屈強自&KR0018;僣冐無厭見利忘義是冝崇威峻¶
法大為之防而反丹書鐵劵許以不死其功大者可以五¶
作亂而十犯上孰不以暴為無傷乎且人君之言如漁汗¶
不反旣與之要天地誓河山卒(反/倉忽)一旦失馭有黥韓之¶
罪神怒人怨不得巳而誅是弃信也&KR0002;恣行𠒋險隳突憲¶
綱或姦&KR0289;將發亹逼宗社乃念斯言之玷忍而不誅是廢¶
刑也向者&KR0138;得其塵涓之効螢燭之助而信弃刑廢將焉¶
用之使賢而有功驚寵懼滿自居無過之地何恕死為使¶
愚而有功巳小人不幸又告以無死是僧驕而啟姦適所¶
<pb:KR4c0052_SBCK_010-2a>¶
謂賞之禍也雖恕之死其能免乎夫其賢如太公忠如伊¶
尹唯君知臣可以勿貳而&KR0205;宥以死罪是疑其不終非所¶
以待之以誠而盡君子之心&KR0002;乃&KR2069;如狗盗庸如黥徒未¶
有罪而先恕之死是不許其慕生亷恥自周名節非所以¶
導之以徳而勸小人之善也以為明君之䖏勞臣也安之¶
以爵禄護之以紀律明之以好惡聳之以禍福使得遷善¶
逺罪保勲全名剖符傅慶與&KR0038;終始恩斯勤斯是亦極矣¶
奈何撓權亂法以罪寵人墜信賞必罰之典虧昭徳塞違¶
之道恐非哲王經&KR0022;&KR0100;物之制也謹議¶
　　　復漢以粟為賞罰議¶
議曰先王賞以飾喜罰以飾怒喜必待功而賞不潜行怒¶
<pb:KR4c0052_SBCK_010-2b>¶
苟得罪而罰無輕赦其来尚矣漢氏雜覇道而隳王制昧¶
宏規而狃小利俾其納粟除罪拜爵以罰人則廢法以賞¶
人則廢功以儲蓄則廢本是沮勞惠姦而怠弃南畝也何¶
以言之惟名與器不可假人而班爵於并兼之家析圭於¶
𣻉積之室使屠沽賤𨽻凌駕英豪苟有懐於亷耻之心豈¶
復致患難之死雖月要天地日誓山河而賞不足以勸矣¶
天討有罪刑兹無赦而撓&KR0096;於殘賊之徒屈法於姦究之¶
黨使㓙人酷吏言暴無傷苟開必免之門孰懲罔極之𢙣¶
雖臨以斧鉞驅於𪔂鑊而刑不足以威矣且朝縻好爵以¶
粟授受國有常刑以粟出入貪利愛生之孰不願空壠畆¶
而貿圭組竭倉&KR0338;而救死亡拜爵者坐等封君遂忘其本¶
<pb:KR4c0052_SBCK_010-3a>¶
業免罪者室如懸磬&KR0154;保其生聚雖使三公九卿躬執耒¶
耜而嗇不可以務矣於戯賞罰者長人之大柄農嗇者有¶
&KR0022;之永圗忽而弃焉曽不是念而利乎國儲之蹔實兵食¶
之僅濟其何補歟然而漢承秦弊中國耗弱高惠務厥完¶
緝孝文守以恭儉徳未浹于海外威乗行于四夷邊候猶¶
聞擊柝戎士不淂觧甲&KR0303;錯是以有&KR0096;冝之對救弊之術¶
偷利於當代利成于一時雖曰有因而為終貽識者之誚¶
國家體元立極&KR0071;天而作騰軼殷周紹休唐虞率我蒸人¶
登於夀域王一變至於帝帝一變至於皇非正大之慕不¶
聽非盛徳之事不問焉有習近古之失䇿採庸臣之詭論¶
者哉必患國&KR0338;猶虚邉餽未&KR0071;莫若興李悝之平糴務充¶
<pb:KR4c0052_SBCK_010-3b>¶
國之屯田練將簡兵以省軍費輕徭薄賦以悅人心東作¶
一興西成再秩則太倉之蓄如京矣塞下之稼如雲矣亦¶
何必𧇊昭徳塞違之道墜信賞必罰之典恐非聖唐經&KR0022;¶
&KR0100;物之制也謹議¶
　　　人文化成論¶
易曰觀乎人文以化成天下能諷其言盖有之矣未有明¶
其義者也嘗試論之夫一二相生大鈞造物百化交錯六¶
&KR0148;節宣或隂闔而陽開或天經而地紀有聖作則寔為人¶
文若乃夫以剛克妻以柔立父慈而教子孝而箴此室家¶
之文也君以仁使臣臣以義事君予違汝弼獻可替否此¶
則朝廷之文也三公論道六卿分職九流异趣百揆同歸¶
<pb:KR4c0052_SBCK_010-4a>¶
此則官司之文也寛則人慢紏之以猛猛則人殘施之以¶
寛寛以濟猛猛以濟寛此刑政之文也樂勝則流遏之以¶
禮禮勝則離和之以樂與時消息因俗變通此教化之文¶
也文者盖言錯綜庻績藻繪人情如成文焉以致其理然¶
則人文化成之義其在兹乎而近代謟䛕之臣特以時君¶
不能則𧰼乾坤祖述堯舜作化成天下之文乃以旂裳冕¶
服章句翰墨為人文也遂使君人者浩然忘本沛然自得¶
盛儀威以求至理坐吟詠而待太平流蕩因循敗而未晤¶
不其痛歟必以旂裳冕服為人文則秦漢魏晉聲明文物¶
禮縟五帝儀繁三王可曰煥乎其有文章矣何衰亂之甚¶
也必以章句翰墨為人文則陳後主隋煬帝雍容綺靡洋¶
<pb:KR4c0052_SBCK_010-4b>¶
溢編簡可曰文思安安(一作矣/下安字)何㓕亡之速也覈之以名¶
義研之以情寔旣如彼校之以今古質之以成敗又如此¶
傳不云乎經緯天地曰文禮不云乎文王以文理則文之¶
時義其大矣哉焉可以名数末流雕&KR0393;小技厠雜其間也¶
　　　三不欺先後論¶
昔宓子賤爲單父也人不忍欺之國僑爲鄭也人不能欺¶
之西門豹爲鄴也人不敢欺之此皆爲政不同同歸于理¶
作幹事之&KR0091;首貽牧人之經範汪洋古今輝焯圗史窮理¶
而語故有&KR0278;劣擇善而行豈無先後請試論之子賤仕衰¶
亂之魯而邑偪強齊仗義爲城池𠋣仁爲干櫓當鯨吞之¶
大敵鳩狼顧之遺黎渙離形檢妙用心術惠訓不&KR0786;乃無¶
<pb:KR4c0052_SBCK_010-5a>¶
得而稱視民如傷而不有其愛感而動之隂陽運於無言¶
誠而明之日月懸於方寸是則不求欺於人而人不忍欺¶
矣子産攝晋楚之間而靖㳟爾次役智利物飾躬勵俗守¶
之以信行之以禮告之以慈惠臨之以明察如鏡洞照如¶
衡誠懸是則求人不欺而人亦不能欺矣西門當戰國之¶
初而克修茂績身有紀律言有典章剛包其柔威克厥愛¶
權之以法制董之以刑罰火烈人望霜清物心是則責人¶
不欺而人固不敢欺矣夫不忍欺者至誠潜感是曰上徳¶
堯舜之吏也不能欺者明智旁逹是曰有政三王之吏也¶
不敢欺者嚴威允濟是曰能刑五伯之吏也誠不足至於¶
智智不足至於威大小之間朗然可見然而事在折𠂻理¶
<pb:KR4c0052_SBCK_010-5b>¶
資漸致徳冝全舉道貴兼通必也修誠而弃智誠未至而¶
致理或𧇊任智而廢威智未周而暴亂將起不&KR0002;揔而行¶
之迭收其效一之日二之日刑明威立使人畏而不敢欺¶
三之日四之日智逹政成使人敬而不敢欺五之日六之¶
日志孚誠格使人感而不敢欺以寛濟猛同二氣而和平¶
自邇陟遐比三才而具美苟非全德大器其孰能至於此¶
乎若不睱㑹其源流統其宗極而姑定&KR0278;劣直論先後則¶
堯舜之吏與王覇不同年而語矣¶
　　　虢州三堂記¶
應龍乗風雲作雷雨退必蟠蟄以全其力君子役智能統¶
機劇退必宴息以全其性力全則神化無窮性全則精用¶
<pb:KR4c0052_SBCK_010-6a>¶
不竭深山大澤其所以蟠蟄乎髙齋清池其所以宴息乎¶
虢州三堂者居子宴息之境也開元初天子思二南之風¶
並選宗英共持理柄&KR0593;大而近匪親不居時惟五王出入¶
相授承平易理逸政多暇考卜惟勝作為三堂三者明臣¶
子在三之節堂者勵宗室克&KR0799;之義豈從造適寔亦垂訓¶
居徳樂善何其盛哉然當時漢同家人魯用王禮棟宇制¶
度非諸侯居後刺史馬君錫因其頺陊始革基搆豐而不¶
侈約而不陋以琴竹詩書之幽素易綺紈鍾鼓之繁喧雖¶
林池煙景不譲他日&KR0026;其廣踰百畆深入重扄𢌞塘屈盤¶
沓島交映溟渤轉於環堵&KR0382;壺起於中庭浩然天成孰曰¶
智及春之日衆木花拆岸鋪島織况浮照耀其水五色於¶
<pb:KR4c0052_SBCK_010-6b>¶
是乎襲馨擷竒方舟逶迤樂魚時翻飄蘂雪飛泝㳂環𢌞¶
𨼆映差池咫尺迷路不知所歸此武陵仙源未足以極幽¶
絶也夏之日石寒水清松宻竹深大柳起風甘棠垂隂於¶
是乎濯纓漣漪觧𢃄升堂畏景火雲隔林無光虚甍沉沉¶
皓壁如霜羽扇不揺南軒清凉此則楚襄蘭䑓未足以滌¶
炎欎也秋之日金飈掃林蓊鬱洞開太華爽&KR0148;出関而来¶
於是乎絃琴端居景物廓如月委皓素水&KR0636;空虚鳥驚寒¶
沙霜滴髙梧境隨夜深疑與丗殊此則&KR0067;公西樓未足以¶
澹神慮也冬之日同雲千里大雪盈尺四眺無路三堂虚¶
白於是乎置酒褰惟慿軒𠋣楹瑶階如真玉𣗳羅生日暮¶
天霽雲開月明氷泉潺潺終夜有聲此則子猷山隂未足¶
<pb:KR4c0052_SBCK_010-7a>¶
以暢吟嘯也於戯不離軒冕而踐夷曠之城不出戸庭而¶
𫉬江海之心趣近懸觧跡同大隱序閲四時之勝節宣六¶
氣之和貴而居之可曰厚矣若知其身旣安而思所以安¶
人其性旣適而思所以適物不以自樂而忽鰥寡之苦不¶
以自逸而忘稼穡之勤能推是心以惠境内則良二千石¶
也方今人亦勞止上思乂息州郡之選重如廷臣由是南¶
陽張公輟揮翰之任受剖符之&KR0009;逰刃而理此焉坐嘯静¶
政令若水木閑人民如魚鳥馴致其道闇然日彰小子以¶
通家之愛𫉬拜牀下且齒諸子侍坐于三堂見知唯文不¶
敢無述捧筆避席請書堂隂俾後之人知此堂非燕逰亦¶
可以觀清静為政之道云云¶
<pb:KR4c0052_SBCK_010-7b>¶
　　　諸葛武侯廟記¶
天厭漢徳俾絶其紐群生墜𡍼四海飛水武侯命丗寔念¶
皇極魏姦呉輕(聲/去)未𫉬心膂胥宇南陽堅卧待主三顧稍¶
晚群雄初定必也彗掃是資𪔂立變化消息謀成掌中戰¶
龍玄黄再得雲雨于是右掲如天之府左提用武之國因¶
山分力與水合勢蟠亘萬里張爲龍形亦欲首吞咸鎬尾¶
束河洛翼出中夏飛于(躍/一作)天衢然後魚驅勾呉東入晏¶
海大勲未集天奪其魄至誠無忘炳在日月烈&KR0148;不散長¶
爲風雷英雄痛心六百年矣於戯以武矦之才知巳付託¶
土雖狹國以勤儉冨民雖寡兵以節制強魏武旣没晋宣¶
非敵而戎車荐駕不復中原或曰竒謀非長則斬將覆軍¶
<pb:KR4c0052_SBCK_010-8a>¶
無虚舉矣或曰餽粮不&KR0071;則築室反耕有成筭矣嘗試念¶
之頗頥其原夫民無歸德以為歸撫則思虐則忘其思也¶
不可使忘其忘也不可使思當漢道方休哀平無罪王莽¶
乃欲慿戚寵造符命脅之以威動之以神使人忘漢終不¶
可淂也及髙光舊德與世衰逺桓靈流毒在人骨髓武侯¶
乃欲開張季丗興振絶緒諭之以本臨之以忠使人思漢¶
亦不可得也向使武侯奉先主之命告天下曰我之舉也¶
匪私劉宗唯活元元曹氏利汝乎吾事之曹氏害汝乎吾¶
除之俾虐魏偪從之民聳誠感動然後經武觀釁長驅義¶
聲咸洛不足定矣奈何當至公之運而強人以私此猶力¶
争彼未心服勤而靡𫉬不亦冝哉乃知務開濟之業者未¶
<pb:KR4c0052_SBCK_010-8b>¶
能審時定𫝑大順人心而克觀厥成吾不信也惜其才有¶
餘而見未至述於遺廟以俟通識唐貞元十四年七月二¶
十五日東平吕某記¶
　　　道州刺史㕔壁記¶
(附)刺史河南元結字次山撰¶
天下太平方千里之内生植齒𩔖刺史能存亡休戚之天¶
下兵興方千里之内能保黎庻能攘患難在刺史耳凢刺¶
史&KR0002;無文武才略不清亷肅下若不明惠公直則一州生¶
𩔖皆辱災(受其/一作)害於戯自至此州見井邑丘&KR0469;生民㡬盡¶
試問其故不覺涕下前軰(政/一作)刺史或有貪猥惛弱不分¶
是非但以衣服飲食為事数年之間蒼生䝉以私欲侵奪¶
<pb:KR4c0052_SBCK_010-9a>¶
兼之公家驅迫非姦𢙣強冨殆無存者問之𦒿老前後刺¶
史能恤飬貧弱專守法令有徐公&KR0130;道李公廙而巳徧問¶
諸公善或不及徐李𢙣有不堪&KR0003;者故爲此記與刺史作¶
戒自置州以來諸公改授&KR0118;絀年月則舊記存焉¶
　　　道州刺史𠫊後記一首¶
壁記非古也若冠綬命秩之差則有格令在山川風物之¶
辨則有圗諜在所以爲之記者豈不欲述理道列賢不肖¶
以訓于後庻中人以上得化其心焉代之作者率异于是¶
或誇學名数或務工爲文居其官而記者則媚巳不居其¶
官而代人記者則媚人春秋之㫖盖委地矣賢二千石河¶
南元結字次山自作道州𠫊事記彰善而不黨指𢙣而不¶
<pb:KR4c0052_SBCK_010-9b>¶
誣直舉胷臆用為鍳戒昭昭吏師長在屋壁彼貪虐放肆¶
以生人為戯者獨不媿於心乎予自㓜時讀循吏傳慕其¶
為人以爲士大夫立名於代無以高此前年冬由尚書刑¶
部郎中出為此州雖苦劇自課而未能逮其意也往刺史¶
有許子良者輙移元次山記於北牖上而以其文代之復¶
亦有時號君子之清者蒞此孰視焉而莫之改豈是非之¶
際如是其難乎予也魯安知其他即今圬而書之俾復其¶
舊且為後記以廣次山之志云¶
　　　湖南都團練副使𠫊記¶
湘中七郡羅壓上㳺右振䍧蠻左馳甌越控交廣之户牖¶
擬呉蜀之咽喉翼張四隅襟束萬里半天下安危係焉聖¶
<pb:KR4c0052_SBCK_010-10a>¶
唐理雖&KR0367;草制不去備消息變化必惟其時由是剖分荆¶
衡復古南鎮控其兵徒而重其統帥易其將校而難其𠫵¶
佐所以顯仁藏用明道晦&KR0096;成師於禮樂之中講武於文¶
章之内雍容易簡四十餘年名跡風流冠於當代始則裴¶
諌議虬以逸材竒略傲視而静荒㓂次則趙相公璟以髙¶
標雅望欎起而為國楨其餘馮郎中嶷之碩重房容州孺¶
復之英逹鄭評事冽張著作季文之美秀洎張和州惟儉¶
盧侍御澥佐我先大夫宣慈明&KR0098;寔有成績是皆焯於朝¶
論清在人謡者矣元和三年冬天子命御史中丞隴西李¶
公以永嘉之循(清/一作)政京兆之懿則廷賜大斾俾綏衡湘¶
威如秋霜無私凋惠如太陽無私煦用人如止水無私鍳¶
<pb:KR4c0052_SBCK_010-10b>¶
始下車表前副使殿中侍御史扶風竇君常以本官復職¶
於是&KR0101;察御史河南穆君寂河内司馬君紓范陽盧君璠¶
太常協律郎河東范君存慶前咸陽尉呉郡顧君師閔前¶
太子正字隴西李君礎前太常寺奉禮郎京兆杜君周士¶
前延陵縣尉同郡杜君賞群材響附各以𩔖至文雅器用¶
&KR0010;餘大備錯金碧於晴壑綷孔翠於春林遐邇翕然&KR0091;為¶
盛府中行感㑹知巳竭其誠能黄鍾音韵調於嶰谷之竹¶
太阿&KR0289;鋩拭以華山之土其集鸞鳯㫁犀兕不足恠也竇¶
氏伯季同時七人一居方伯二列華省四在諸侯之館名¶
教之樂縉紳慕焉以某近守支郡且知故寔得請連帥俾¶
書公堂媿於不文安敢堅譲元和五年七月五日東平吕¶
<pb:KR4c0052_SBCK_010-11a>¶
某記¶
吕和叔文集卷第十¶
<pb:KR4c0052_SBCK_010-12a>¶
