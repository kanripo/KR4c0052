# -*- mode: mandoku-view -*-
#+TITLE: 呂衡州集
#+DATE: 2015-09-23 10:18:23
#+PROPERTY: JUAN 8


文¶
　　　傅巖銘(并序/)¶
昔殷髙宗恭黙思道至誠動天天將報之以說為瑞王
在¶於寢降神夢中審形旁求實得於此曽不待敷奏以
言明¶試以功脫刑人之衣便被公衮授受之際君不疑
<pb:KR4c0052_WYG_008-1b>
臣不慙¶大哉邈乎殷之所以興也若非武丁之心周乎
天地傅說¶之徳通乎神明何感動訢合如此其易厥後
唯文王以兆¶用太公自漁父而登國師白旄一麾光宅
天下抑其鄰歟¶由兹而還莫不先顯後幽右資左徳勒
以漢秩束於周行<md:KR4c0052_SBCK_008-1b>¶使特達自致之士無聞焉吁可嘆也
夫以天驥之材而造¶父御之則必翼輕軒凌髙衢風翔
電邁一日千里若制非¶其人服非其車忘權竒務牽束
挫盛氣頓逸足使遵乎尋¶常之躅則終嵗疾驅望駑駘
<pb:KR4c0052_WYG_008-2a>
而不及矣遇與不遇又何疑¶哉嗚呼見賢非難知之難
知之非難用之難用之非難特¶逹難君人者茍以特逹
為心假無殷宗之夢必自得說不¶然則雖使咎夔稷契
盡入其庭亦葉公之見龍反疑懼矣¶况氤氲之中乎恍
忽之際乎貞元九年予自鎬徂洛息駕¶於虞虢之間升
虚瞰原髣髴其地逺跡雖昧清風若存想¶說命三篇幾
墜秦火百代之後徳音如何乃作銘曰¶
赫赫湯徳如火不滅滔滔商祚如海不竭發祥播氣世
<pb:KR4c0052_WYG_008-2b>
作<md:KR4c0052_SBCK_008-2a>¶聖哲國誕武丁野生傅說說始胥靡武丁即祚徳通
神交¶忽夢如悟若帝𨗳我期於顥素有無之間邂逅相
遇宵衣¶而起爰得其人貌符心㝠如舊君臣飛龍在天
山川出雲¶感激自致其間無因捨築傅巖脫鱗鵬程作
霖時和奮檝¶川澄金在吾礪木從吾繩君何言哉殷道
中興元凱攀堯¶㣲舜何階阿衡於湯抱鼎徘徊會合之
際厥惟艱哉何如¶夢中天授神開惟賢是登道貴特逹
匪次易用才其壅遏¶髙宗得說乃在恍惚掲銘摛光萬
<pb:KR4c0052_WYG_008-3a>
古不沒¶
　　　望思臺銘(并序/)¶
望思臺者漢武帝思戾太子之所建也事具漢書夫立
人¶之道本乎性情生而知曰性感而動曰情性雖生情
情或<md:KR4c0052_SBCK_008-2b>¶滅性是以聖人患其然而為之節誠而明之中而
庸之建¶以大倫統以至順倫莫極於父子順莫先於慈
孝然而全¶之者正也慈不得其正則失子孝不得其正
則失親救失¶之術存乎善教昔者三王之教世子也如
<pb:KR4c0052_WYG_008-3b>
周公乃為太傅¶如召公乃為太保如太公乃為太師左
右前後罔非端士¶禮以專其目樂以一其耳仁以制其
氣義以凝其情故匪¶僻之心無自入也讒慝之口莫能
間也父子君臣之道所以¶全也漢則不然世子非三代
之賢保傅無二南之老左右¶前後惟刑餘罪人目流於
靡慢耳溺於惉懘氣溢於寵渥¶情蕩於驕奢於是匪僻
之心得以入矣讒慝之口得以間¶矣父子君臣之道所
以離矣向使太子師友端嚴左右端<md:KR4c0052_SBCK_008-3a>¶肅雖江充之詐敢
<pb:KR4c0052_WYG_008-4a>
以不義而加之耶向使太子孝徳彰聞¶仁聲茂著雖武
帝之惑豈遽以大逆而疑之耶向使太子¶早服師訓少
知教義豈忍以一朝之忿棄其親而忘其身¶耶由是言
之其所以陷於此者漸矣殆哉當時之勢也國¶亡冡嗣
武老昭弱京師喋血天下疑動若無霍光受負圖¶之寄
秉不奪之節斥昏建明鎮翊洪業則必庶孽尋戈起¶商
參之禍姦臣乘釁行羿浞之事漢家之厄豈及三七哉¶
此有社稷者之所宜深戒也乙亥嵗予經於湖登兹荒
<pb:KR4c0052_WYG_008-4b>
臺¶望古太息以為遇夫一物有可以正訓於世者秉筆
之士¶未嘗闕焉乃作銘曰¶
人倫大統天性是寶雖曰自然亦資黼藻漢皇父子一
失<md:KR4c0052_SBCK_008-3b>¶其道四海為家不能相保荒臺巋而千古之悲悔目
不斷¶寃魂不歸疑生於㣲禍積於基茍有明義誰其間
之嗣維¶邦本本動邦危於戲後王鑒兹在兹¶
　　　古東周城銘(并序/)¶
魯昭公三十二年周萇𢎞合諸侯之大夫城成周衛彪
<pb:KR4c0052_WYG_008-5a>
傒¶曰天之所壞不可支也萇叔違天必受其咎異嵗周
人殺¶萇𢎞左氏明徴以為世規俾持顛之臣沮其勝氣
非所以¶厲尊王垂大訓也予經其地而作是銘¶
文武受命肇興西土周公作洛始會風雨居中正本拓
綂¶開祚盛則駿奔衰則夾輔平王東遷九鼎日輕二伯
之後¶時無義聲大夫萇𢎞言抗其傾坐召諸侯廓崇王
城雖㣲<md:KR4c0052_SBCK_008-4a>¶遠猷實被令名宜福而禍何傷於明立臣之本
委質定分¶為仁不卜臨義不問無天無神唯道是信國
<pb:KR4c0052_WYG_008-5b>
危必扶國威¶必振求而不獲乃以身殉興亡治亂在徳
非運罪之違天¶不可以訓升墟覽古慨焉遐憤勒銘頽
隅以勸大順¶
　　　成臯銘¶
茫茫大野萬邦錯峙惟王守國設險於此呀谷成塹崇
巔¶若壘勢軼赤霄氣吞千里洪河在下太室旁倚崗盤
嶺蹙¶虎伏龍起鏁天中區控地西鄙出必由户入皆同
軌拒昏¶納明閉亂開治昔在秦亡雷雨晦冥劉項分險
<pb:KR4c0052_WYG_008-6a>
扼喉而爭¶漢飛鎬京羽斬東城徳有厚薄此山無情維
唐初興時未¶大同王於東征烈火順風乘髙建瓴擒建
係充奄有天下<md:KR4c0052_SBCK_008-4b>¶斯焉定功二百年間大朴旣還周道如
砥成皋不關順至¶則平逆者惟艱敢跡成敗勒銘孱顏¶
　　　謁舜廟文¶
唐貞元十一年嵗次乙亥十一月一日東平吕某敢盥
沐¶齋潔敬謁於帝舜之神恭惟至仁無方大孝不匱徳
馨升¶聞允釐百揆以聖授聖猶言歴試擇人之君良不
<pb:KR4c0052_WYG_008-6b>
可易聖¶功無全相待而宣雷驅四凶雲起八元火治陶
世璿璣轉¶天垂衣巖廊萬物浩然是稱至理是曰帝者
混成雍熈永¶錫大嘏乃眷南顧蒼梧之野歸堯鴻名付
禹天下茫茫推¶遷邈萬斯年三代之後誰為聖賢政如
頹波俗若壞山韶¶樂猶在薫風不還於戯道有通變事
有同異官帝家王随<md:KR4c0052_SBCK_008-5a>¶時之義揖讓而禪故非力致所以
識者存而不議若輔相¶之宜裁成之規煥乎文章百代
可知九官惟舊七政有彞¶𢎞道在人太平無時如何後
<pb:KR4c0052_WYG_008-7a>
王曽莫是思甚易甚簡捨而¶弗為歴山巋然河水東注
唐虞日逺楊墨誰拒瞻彼清廟¶薄言往訴庶幾精誠必
我依據俾躍清源俾飛曽雲神行¶之道以致吾君不然
歸來鳥獸為羣敢竭㣲志託於神明¶
　　　華山下酹王景畧文¶
唐貞元十二年十一月六日河東男子吕某敬酹於苻
秦¶丞相王公景畧之墓昔馬氏暴興世不及三㧞根河
洛遺¶枿東南銘牙霆聲爭逐婪婪天下為血晉猶清談
<pb:KR4c0052_WYG_008-7b>
帝命景¶畧被兹文武秉心無競用則為主惟秦悼世求
我草莽振<md:KR4c0052_SBCK_008-5b>¶衣投畚起作雷雨雨莫不潤雷莫不震吸涼
吞燕嚼魏含¶晉海蕩風掃天臨嶽鎮功存生人是曰大
順武功成矣文¶治定矣晏開太乎垂及三紀子也無夀
秦其不祀日沉天¶昏水竭龍死時更運往道歴消長屹
彼壯骨沉為朽¶壤烈氣猶在英風可想雲開華山若見
精爽樂毅佐燕功¶負其名漢猶求後寵號華成曷如夫
子翊運而行廓定八¶州澤流羣生歴代王者迨我聖明
<pb:KR4c0052_WYG_008-8a>
盛徳未聞荒墳欲平我¶來於東稅駕釃酒才何敢望數
亦未偶終其自致窺於户¶牖靈魄若存死為㝠友¶
　　　代齊常侍祭樊襄陽文¶
維年月日某官某以清酌之奠敬祭於故襄陽節度使
右<md:KR4c0052_SBCK_008-6a>¶僕射贈司空南陽樊公之靈惟公直方忠厚沉敏肅
給通¶如川流守若山立精氣方運垂天難戢建中旁求
䇿名帝¶聰昌言右掖髙步南宫爰膺使選將命序戎信
在言前知¶行誠中消息其用車書以同寇逼漢南乃佐
<pb:KR4c0052_WYG_008-8b>
戎律偏師靖¶難全功受鉞兵荒之後政克畫一直繩威
姦柔轡惠物一¶臨荆門再撫峴陽積徳逾紀闇然彌彰
天不憗遺人之云¶亡朝野震悼豈惟一方清永之後獲
同王事相府之舉謬¶厠公議重以中外綢繆親懿旋觀
全材備歸精義交以義¶合情由道至循躬雖虚望古無
媿嘗言有徳必錫永年元¶聖是毗大猷於宣撃壤鼓腹
吾將老焉今則已矣誰其問¶天日月將塟哀榮是備禮
有執紼官無離次闢寢動流哀<md:KR4c0052_SBCK_008-6b>¶何可旣遥申薄奠歆此
<pb:KR4c0052_WYG_008-9a>
精意嗚呼哀哉尚饗¶
　　　代宰相祭故齊相公文¶
維年月日某官某等謹以清酌庶羞之奠敬祭於中書
侍¶郎平章事太子賔客贈户部尚書齊公之靈古人所
難有¶道有時惟公挺生克叶昌期雲引喬幹雷起幽姿
禮義誠¶衡文章元龜學覩儒奥政為吏師金鏘遐音玉
立清儀始¶踐南宫洎㕘左掖麾幢符竹禮樂圖籍葳蕤
焜燿出入揚¶歴晦而逾明虚乃受益爰登大任光贊庶
<pb:KR4c0052_WYG_008-9b>
績棟材斯全鼎¶味以適道始交泰志惟匪躬方盡嘉猷
以奉時雍疾罷私¶室寵賔儲宫日冀勿藥再諧至公如
何忽焉降命不融竟¶孤宸眷誰問蒼穹佑早辱見知深
契風義躭獲同樞近備<md:KR4c0052_SBCK_008-7a>¶得純懿珣瑜三阿交代郢則兩
掖聨事氣以正合情由道¶至視孤有懷慟寢無媿龜兆
叶吉素車東轅喉舌追命股¶肱殊恩魂留魏闕形返周
原凡我寮舊舉觴以言神聴不¶昧知余所敦尚饗¶
　　　祭陸給事文
<pb:KR4c0052_WYG_008-10a>
維貞元元年嵗次乙丑十月丙申朔十日乙已將仕郎
守¶尚書户部員外郎賜緋魚袋吕某絜罇罍誠敬祭於
故給¶事中吳郡陸公之靈嗚呼噫嘻道之難行古人所
悲有時¶無人有人無時時可人可則命奪之公初負道
年志俱壯¶已任致君指掌太平徳宗旁求始賔明庭㧞
乎其倫聿駿¶有聲實欲以至公大當之心沃明主之心
簡能易知之道<md:KR4c0052_SBCK_008-7b>¶大明主之道難得易失怡然退保或黽
勉從事或棲遲却¶掃二十年間為郎而老嘗言吾雖巳
<pb:KR4c0052_WYG_008-10b>
矣道不可已永懷其¶人見而後死某以弱齡獲謁於公
曠代之見一言而同且¶曰子非入吾之域入堯舜之域
子非覩吾之奥覩宣尼之¶奥良時未來吾老子少異日
河圖出鳯鳥至天子威臨泰¶階清問理本其能以生人
為重社稷次之之義發吾君聰¶明躋盛唐於庸熈者子
若不死吾有望焉某也不佞謬納¶大賢其何以充塞所
知克當斯言姑用紳而書牘而藏傳¶於子孫為門戸光
旣而各淪風波秦吳索居某非出處廹¶屑無餘公乃髙
<pb:KR4c0052_WYG_008-11a>
翔海郡與道虚徐猶念垂訓研覃厥初作¶君臣得失之
圖成春秋不刋之書今年太皇繼天元聖在<md:KR4c0052_SBCK_008-8a>¶震徴公夕
拜侍講古訓皇王祕寶造膝而進以石投¶水至誠無朕
討論未竟公則旣病重光昇矣公病不起河¶海晏而航
檝自隳禮樂作而龜玉先毁與其時而奪其壽¶吾未知
夫所以嗚呼惜哉某奉使無狀閉留昆夷再換炎¶涼言
歸未期公方沉瘵忘已之危念我否隔發言漣洏以¶所
著書付予稚兒曰道之將興而父其歸懼不果待寓心
<pb:KR4c0052_WYG_008-11b>
於斯似有明神感公所敦窮荒生還僅及公存綿頓在
牀¶深堂晝昏舉燭開目握手無言自此及終曽未浹辰
凡曰¶識者孰堪酸辛况予之情豈云他人涕盡一哀痛
纒百身¶禮不忘本卜歸江濵躬執薄酹心摧氣堙儻見
期之言可¶徴平生之志獲申吕氏陸氏休戚惟均魂而
有知歆之聴<md:KR4c0052_SBCK_008-8b>¶之嗚呼哀哉尚饗¶
　　　道州祭百姓鄧助費念文¶
維元和五年嵗次庚寅五月庚子朔七日丙午刺史吕
<pb:KR4c0052_WYG_008-12a>
某¶遣衙前虞候蔣沼以酒脯之奠告鄧助費念之靈使
君受¶命牧汝保汝不能庇䕶使賊孟鸞等敢作不道酷
加殺害¶是用疚心疾首萬計討擒亷使仁明不貸兇惡
窮泉寃痛¶今日方申慙念無及澘然泣下故令於汝沒
處陳汝之屍¶魂而有知歆此告酹嗚呼哀哉¶
　　　祭候官十七房叔文¶
維元和五年嵗次庚寅九月戊戌朔三日庚子堂妷男
朝¶議郎使持節衡州諸軍事守衡州刺史上騎都尉賜
<pb:KR4c0052_WYG_008-12b>
緋魚<md:KR4c0052_SBCK_008-9a>¶袋某鄉貢進士讓致祭十七房叔候官府君之靈
私門薄¶佑終鮮諸父堂從之内唯叔一人少小相依筆
硯同學永¶言素契情實兼常早表誠言見託身事官孤
力薄卒用無¶成慙負幽明興言痛咽叔無𦙍嗣後效何
伸河中大塋禮¶合𦵏祔十五房尚寓淮甸時力未并且
於江陵謹議權¶厝終期通嵗異壤同歸皦日在天誓無
二事嗚呼哀哉五¶湖三湘前嵗共入孤舟單旐今日何
之慟訣江津倍増摧¶慕式具祖奠伏惟尚饗
<pb:KR4c0052_WYG_008-13a>
　　　衡州祭柘里渡溺死百姓文¶
維元和五年嵗次庚寅十月戊辰朔十七日甲申刺史
吕¶某遣故衙前虞候何防以豚酒之奠致祭於蘇昇陳
&KR0008;李<md:KR4c0052_SBCK_008-9b>¶寛<md:KR4c0052_SBCK_009-1a>¶秦陳甫魯餘之靈爾¶等五人感余誠信力輸公
稅爭赴先期溪山阻深淫潦暴至不忍欺我忘其險艱
州令未明津渡不謹致此淪逝咎由使君興言流涕痛
念何及聊申薄酹兼致㣲贈代納殘稅皆余俸錢魂而
有知諒此深意尚饗
<pb:KR4c0052_WYG_008-13b>
　
　
　
　
　
　
　
　呂衡州集巻八

<pb:KR4c0052_WYG_009-1a>
欽定四庫全書
　吕衡州集巻九
　　　　　　　　　　　　　唐　
